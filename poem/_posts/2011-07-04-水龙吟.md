---
date: '2011-07-04 20:00:00'
layout: post
slug: 水龙吟·想来去岁今朝
title: 水龙吟·想来去岁今朝
categories:
- 古诗
---
想来去岁今朝，与君初试笙簧意。  
红云淡浮，朱山柔畅，钟情如许。  
在水一方，游洄相溯，入《蒹葭》曲。  
亦清风白露，不暄不僻，恰明月，长相举。

当此携游万里，载吴钩、中流而去。  
暮霭青嶂，窗烛对剪，听巴山雨。  
西陆南洲，东篱北岛，为身身寄。  
罢韶阴逆旅，相与耋耄，作生生契。
